---
title: Manifest
nav_order: 2
parent: Baggrund
domain: public
---


## Manifest: Internal Developer Platform (IDP) 

### **Formål**
At etablere en robust, skalerbar, sikker og effektiv platform, som vores udviklere elsker at bruge, og 
som understøtter vores mål om digital bæredygtighed. Med platformen får udviklingsteams mulighed for at 
frigive deres kræfter til at fokusere på decideret udvikling frem for infrastruktur – uden at tabe hastighed. 
Platformen leverer infrastruktur og transparens i forhold til skalering, overvågning, logning og omkostninger. 
Platformen har ikke til formål at være i vejen for udvikling, men at være en enabler for udvikling.

### **Målgrupper**
Fokus er på mediernes digitale udviklingsteams, hvor udviklerens oplevelse er helt fundamental - uanset om de 
leverer produkter til slutbrugere eller til interne platforme forankret i Digital Udvikling & Teknologi.

### **Øvrige interessenter**
Det er afgørende at platformen kan opfylde koncernens gældende krav omkring sikkerhed, privacy og økonomi og 
derfor er medarbejdere ansat indenfor disse områder naturlige interessenter.

### **Funktionalitet**
IDP skal levere standardiserede infrastrukturkomponenter, veldefinerede arbejdsgange og veldefinerede snitflader, 
der skal gøre det nemt at interagere med platformen for alle i Digital Udvikling & Teknologi.

### **Cloud**
Basis-infrastrukturen kører i AWS, men andre cloud-tjenester kan komme i spil, hvis der er tungtvejende grunde.

### **Beslutninger**
Beslutninger om design, arkitektur, processer og værktøjer er ejet af IDP teamet og dokumenteres og deles åbent på 
en fælles [GitHub konto](https://github.com/test-jppolitikenshus/internal-developer-platform/tree/main/architecture-decision-records#readme), styret af IDP-teamet.

### **Team**
IDP-teamet arbejder som et [empowered product team](https://www.thoughtworks.com/radar/techniques/platform-engineering-product-teams), med 
egen product manager og roadmap. Fokus er på behov og painpoints hos de forskellige udviklingsteams, der tilsammen skal danne grundlaget for 
en fælles langtidsholdbar platform. IDP-teamet skal altså levere og supportere fælles infrastruktur og selvbetjeningsløsninger i 
tæt samarbejde med udviklerne i disse udviklingsteams – og kunne onboarde disse på platformen.

### **Roadmap**
Initielt er fokus på overlappende infrastruktur, hvor mulighed for standardiserede workflows, container deployment, observability, sikkerhed og hurtig feedback, er essentielt.

Med IDP opnår man mulighed for øget **produktivitet** og får mulighed for end-to-end **observability**. Man får mulighed for 
indbygget **sikkerhed** samt mulighed for **selvbetjening** og support. Det bliver kort sagt rarere at være udvikler igen.

Samlet kan IDP revolutionere udviklingsprocessen ved at tilbyde en ensartet, effektiv og sikker fælles platform, der understøtter virksomhedens digitale mål.
